### Online-Rust-Programlama-Dili Kursu İçin Sık Sorulan Sorular

### Kursa katılabilmem için hangi düzeyde programlama dili blgisine sahip olmam gerekir?
C (ya da C++) Programlama Dillerini bilen ya da Derniğimizde C Programlama Dili Kursuna katılmış olan kişiler ideal katılmcı adaylarını oluşturuyor. Ancak Java ve C#, Python gibi diğer programlama dillerini bilen kişiler de kursumuza katılabilirler. Programlamaya Rust ile başlanmasını özel gerekçeler söz konusu olmadıktan sonra tavsiye etmiyoruz.

### Rust Programlama Dilinin geleceği nasıl? Bu dile yatırım yapmam uygun olur mu?
Rust C (ve kısmen C++) Programlama Diline seçenek oluşturabilecek bir sistem programlama dilidir. Yaygınlaşma aşamasındadır. Bu konuda geleceği öngörmek o kadar kolay değil. Ancak özellikle dış ülkelerde Rust projelerinin gittikçe fazlalaşması iş konusunda kurs katılımcılarına yeni seçenekler ve ufuklar açabilecektir. Rust bir süredir Linux çekirdeklerinde de kullanılmaya başlanmıştır. Kanımızca Rust programcılar için yatırım yapılabilecek bir programlama dili haline gelmiştir. Rust topluluğu da gün geçtikçe büyümektedir. Ancak bu bir yatırım tavsiyesi değildir :-).

### Türkiye'de Rust ile proje yapılıyor mu? Dış ülkelerdeki durum nasıl?
Kısıtlı da olsa ülkemizde bazı ARGE kurumlarında Rust kullanılmaya başlanmıştır. Amerika ve Avrupa ülkelerinde pek çok projede Rust kullanımı yaygınlaşmaktadır. Bu kurumlar arz ve talep bağlamında Rust programcılarına tatminkar ücretler ödeyebilmektedir.

### Ben bir C Programcısıyım Rust öğrenerek ne kazanabilirim?
C programcısı olarak zaten sistem programlama alanı ile ilgisinizdir. Muhtemelen alçak seviyeli yazılımlarla ya da gömülü sistem yazılımlarıyla uğraşıyorsunuzdur. Rust öğrenmek için gerekçeleriniz şunlar olabilir:

- Rust daha güvenli bir programlama ortamı sunacak biçimde biçimde tasarlanmıştır. Bu durum dili doğallıktan biraz uzaklaştırsa da kodlama aşamasında böcekler konusunda daha güvenli bir kullanım oluşturmaktadır.
- Rust da C ile benzer performaslara sahiptir.
- Rust sahip olduğu özelliklerle eşzamanlı (concurrent) programlamayı daha basit ve güvenli haline getirebilmektedir. Ancak C'den daha yüksek bir seviyesi olduğu söylenebilir.
- Rust yeni tasarlanmış bir programlama dili olduğu için modern dillerdeki pek çok özellikleri de bünyesinde barındırmaktadır.

### Rust İleride C'nin yerini alabilir mi?
Biz Rust'ın ileride C'nin yerini alabileceğini düşünmüyoruz. C Programlama Dilinin geniş bir topluluğu vardır. C ile (C++'ı da dahil edelim) dünyada milyonlarca proje yazılmıştır. Rust C'ye göre nispeten daha yüksek seviyeli bir programlama dilidir. Bu nedenle sistem programcılarının gelecekte C'yi bırakıp tümden Rust'a geçmelerini olası görmüyoruz. Rust C'ye modern bir seçenek oluşturmaktadır. 

### Rust Dili C++'a da bir seçenek oluşturuyor mu?
Rust doğrudan C++'a seçenek oluşturan bir programlama dili değildir. Çünkü C++ nesne yönelimli programlama tekniğinin uygulanabildiği bir programlama dilidir. Rust bu anlamda nsne yönelimli değildir ancak uygulama programcılığında da kullanılabilecek bir tasarıma sahiptir. C++'ın geniş bir topluluğu vardır. Rust ise gelişmekte olan bir programlama dilidir. Özetle Rust C++'a doğrudan değil kısmen bir seçenek oluşturabilmektedir. 

### Dersleri akıllı telefondan ya da mobil bir cihaz üzerinden takip edebilir miyim?
Evet. Ancak daha iyi verim almak için daha büyük bir ekrana sahip bir bilgisayar kullanılmasını öneriyoruz. İnternet bağlantısı olan herhangi bir yerden derslere katılabilirsiniz.

### Kaçırdığım dersler olursa nasıl telafi edebilirim?
Kaçırdığınız dersleri size özel verilecek şifre ile  __3__  gün boyunca __Vimeo__ üzerinden izleyebilirsiniz.

### 250 saatlik bir kurs süresi çok uzun değil mi?
Eğitim içeriği göz önüne alındığında __250__ saatlik kurs süresinin kesinlikle uzun olmadığını söyleyebiliriz. 

### Yurt dışında çalışıyorum / öğrenciyim. Derslere yurt dışından katılmam mümkün mü?
Tabi ki. 

### Kurstan yüksek verim almam için neler önerirsiniz?
+ Kurs programını düzenli olarak takip etmeli, devamsızlıktan kaçınmalısınız. Zorunlu nedenlerden derslere katılamadığınız durumlarda kaçırdığınız dersleri mutlaka telafi etmelisiniz.

+ Katıldığınız her dersi mutlaka tekrar etmelisiniz. Ders dışında kodlamaya mutlaka zaman ayırmalısınız. Derste yazılan kodları gözden geçirmeli, onları kendiniz de yazmaya çalışmalısınız.

+ Verilen ödevleri yapmaya çalışmalısınız.

+ Anlamadığınız noktaları eğitmene sormalısınız.

### Dersleri kayıt edebilir miyim?
Dersleri kendi olanaklarınızla başkalarıyla paylaşmamak üzere kayıt edebilirsiniz. Derslerin izin alınmadan başkalarıyla paylaşılması, İnternet ortamında yayınlanması hukuki ve ticari yaptırımlara tabidir.

### Kurs bitiminde sertifika alabilecek miyim?
Evet. Bu kurs sonunda kursa katılanlara __C ve Sistem Programcıları Derneği__ tarafından düzenlenen bitirme sertifikası verilecektir.

+ [Kursumuza ön kayıt yaptırmak için bu bağlantıyı kullanabilirsiniz.]()
